<p align="center">
    <img src="../../docs/media/logo.svg" alt="Logo"><br>
    Traduce/Translates <a href="https://github.com/fractureiser-investigation/fractureiser/tree/c15def8bf03315cefe24faa564754c6fa8648975">c15def8</a>
    — 10/06/2023 2:37 AM GMT+2
</p>

*Documentazione in fase di aggiornamento*

## Di che si tratta?
`fractureiser` è un [virus](https://en.wikipedia.org/wiki/Computer_virus) trovato in molti progetti di Minecraft caricati su CurseForge e sul sito sviluppatori di CraftBukkit. Il malware è integrato in molteplici mod, alcune delle quali sono state aggiunte a modpack molto popolari. Attualmente il malware sembra prendere di mira solo i sistemi Windows e Linux. 

Se lasciato libero di agire fractureiser può essere **INCREDIBILMENTE PERICOLOSO** per il tuo dispositivo. È altamente consigliato leggere questo documento per capire come tenersi al sicuro.

Abbiamo nominato questo malware `fractureiser` perché è il nome dell'account CurseForge che ha caricato i suddetti file infetti inizialmente.

## Cosa HAI BISOGNO di sapere

### [Se giochi a Minecraft moddato CLICCA QUI](docs/users.md)

Se sei un normale giocatore moddato e non uno sviluppatore, il link qui sopra è tutto quello di cui hai bisogno. Contiene le informazioni essenziali sugli effetti del malware, una guida per verificare se si è infetti e come rimuoverlo, ed una FAQ.

Chiunque voglia avere più informazioni può leggere i seguenti documenti:
* [Timeline degli eventi](docs/timeline.md)
* [Analisi tecnica](docs/tech.md)

### Non ho mai usato alcuna mod su Minecraft

Non sei infetto.

## Stato attuale dell'investigazione
Abbiamo una buona comprensione di come fractureiser opera dallo Stage 0 al 3. Ci sono alcune lacune, ma i server usati per l'attacco sono offline e, per quanto ne sappiamo, *nuove* infezioni non sono possibili. Tuttavia quelle precedenti potrebbero ancora essere attive.

Attualmente stiamo refinendo la documentazione rivolta agli utenti, fai riferimento a quella per altre risorse.

## Meeting seguente
L'08/06/2023 il Team di Mitigazione di fractureiser ha tenuto un meeting con membri noti della comunità per discutere in merito a misure di prevenzione e soluzioni per futuri problemi di entità simile.
Leggi [questa pagina](docs/2023-06-08-meeting.md) per l'agenda dell'evento. 

## Informazioni aggiuntive

Se sei in possesso di file relativi a questo malware puoi caricarli su https://wormhole.app e scrivere una mail con l'URL a fractureiser.investigation@opayq.com — questa casella di posta è controllata da unascribed, e qualsiasi messaggio inviato sarà condiviso con il resto del team. Se vuoi contattarci per altri motivi invia una mail a jaskarth4@gmail.com.

Se copi parti di questo documento in altri posti, *per favore* inserisci un link che colleghi a questa [repository GitHub](https://github.com/fractureiser-investigation/fractureiser) in alto in modo che le persone possano leggere gli ultimi aggiornamento ed entrare in contatto.

L'**unico** canale pubblico ufficiale in cui puoi entrare senza essere invitato personalmente e che *è gestito dallo stesso team che ha scritto questi documenti* è [#cfmalware su EsperNet IRC](https://webchat.esper.net/?channels=cfmalware). **Entrare in un canale IRC esporrà il tuo indirizzo IP.**

---

\- il [Team di Mitigazione di fractureiser](docs/credits.md)
